Τα Φαλάσαρνα βρίσκονται στη δυτική ακτή της Κρήτης. 
Στα Φαλάσαρνα υπάρχει μικρός οικισμός που διαθέτει μια από τις πιο γνωστές παραλίες του νομού Χανίων και της Κρήτης, συγκεντρώνοντας μεγάλο αριθμό τουριστών κάθε καλοκαίρι.
Τα Φαλάσαρνα αποτελούν σήμερα έναν από τους πιο φημισμένους προορισμούς στην Κρήτη, τόσο για τις παραλίες τους, όσο και για λόγους οικολογικού ενδιαφέροντος. Τα Φαλάσαρνα έχουν ενταχθεί στο σχέδιο Natura 2000, λόγω της ποικιλίας χλωρίδα και πανίδας στην περιοχή, αλλά και λόγω του ιδιαίτερου φυσικού κάλλους.
Αντικρίζοντας τα Φαλάσαρνα από το ύψωμα μετά το χωριό Πλάτανος θα δείτε πολλά θερμοκήπια, αφού η περιοχή προσφέρεται για καλλιέργεια οπωροκηπευτικών.
Μπροστά σας απλώνονται δυο μεγάλες παραλίες, που ουσιαστικά χωρίζονται από μερικούς αμμόλοφους, με την νοτιότερη ( Παχιά Άμμος), να είναι πιο μεγάλη σε μήκος και πιο πλατιά.
Νοτιότερα θα βρείτε ακόμα 2 παραλίες: μια παραλία με άμμο αλλά βράχια στο βυθό και την παραλία με τα βότσαλα δίπλα στο μικρό λιμανάκι.